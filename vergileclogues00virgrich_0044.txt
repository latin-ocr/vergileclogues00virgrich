38 ³ VERGIL.

Talis amor teneat, nec sit mihi cura mederi.

Ducite ab urbe domum, mea carmina, ducite Daphnim. 90
Has olim exuvias mihi perfidus ille reliquit,

Pignora cara sui, quae nunc ego limine in ipso,

ι Terra, tibi mando 3 debent haec pignora Daphnim.

Ducite ab urbe domum, mea carmina, ducite Daphnim.
Has herbas atque haec Ponto mihi lecta venena 95
Ipse dedit Moeris—nascuntur plurima Ponto—-

His ego saepe lupum fieri et se condere silvis

Moerim, saepe animas imis excire sepulcris,

Α Atque satas alio vidi traducere messes. ·

Ducite ab urbe domum, mea carmina, ducite Daphnimssloo
Fer cineres, Amarylli, foras rivoque fluenti

Transque caput iace, nec respexeris. His ego Daphnim ”
Adgrediar3 nihil ille deos, nil carmina curat.

Ducite ab urbe domum, mea carmina, ducite Daphnim.
Adspice, corripuit tremulis altaria fiammis 105
Sponte sua, dum ferre moror, cinis ipse. Bonum sit! '
Nescio quid certe est, et Hylax in limine latrat.
Credimus? an, qui amant, ipsi sibi somnia fingunt?
Parcite, ab urbe venit, iam parcite carmina, DaphniS.

