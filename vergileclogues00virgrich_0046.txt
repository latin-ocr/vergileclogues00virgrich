40 ξ ἡ VERGIL.

Mantua vae miserae nimium vicina Cremonae,

Cantantes sublime ferent ad sidera cycniJ’ θ

LY. Sic tua Cyrneas fugiant examina taxos, 30
Sic c'ytiso pastae distendant ubera vaccae: ’
Incipe, si quid habes. Et me fecere poetam

Pierides, sunt et mihi carmina, me quoque dicunt ι
Vatem pastores3 sed non ego credulus illis. *j
Nam neque adhuc Vario videor nec dicere Cinna 35
Digna, sed argutos inter strepere anser olores. ⁴

MOE. Id quidem ago et tacitus, Lycida, mecum ipse voluto,
Si valeam meminisse3 neque est ignobile carmen.

‘⁴ Huc ades, O Galatea3 quis est nam ludus in undis?
Hic ver purpureum, varios hic flumina circum 46
Fundit humus flores, hic candida populus antro ’
Imminet et lentae texunt umbracula vites.

Huc ades; insani feriant sine litora fluctus.''

LY. Quid, quae te pura solum sub nocte canentem
Audieram? Numeros memini, si verba tenerem. ¹ 45
ΜΟΕ. “ Daphni, quid antiquos signorum suspicis ortus‘!
Ecce Dionaei processit Caesaris astrum,

Astrum, quo segetes gauderent frugibus, et quo

Duceret apricis in collibus uva colorem.

Insere, Daphni, piros: carpent tua poma nepotes.'' 50
Omnia fert aetas, animum quoque; saepe ego longos
Cantando puerum memini me condere soles:

Nunc oblita mihi tot carmina, voxquoque Moerim 7 N
Iam fugit ipsa: lupi Moerim videre priores.
Sed tamen ista satis referet tibi saepe Menalcas. 55

LY. Causando nostros in longum ducis amores.

Et nunc omne tibi stratum silet aequor, et omnes,
Adspice, ventosi ceciderunt murmuris aurae.

111less ,adeo media est nobis via: namque sepulcrum
Incipit adparere—Bianoris. Hic, ubi densas ’ 60
Agricolae stringunt frondes, hic, Moeri, canamus: ’

Hic haedos depone, tamen veniemus in urbem.

