34 . VERGIL.

Aut, si ultra placitum laudarit, baccare frontem
Cingite, ne vati noceat mala lingua futuro.

COR. Saetosi caput hoc apri tibi, Delia, parvus
Et ramosa Micon vivacis cornua cervi.
Si proprium hoc fuerit, levi de marmore tota
Puniceo stabis suras evincta cothurno.
ΤΗ. Sinum lactis et haec te liba, Priape, quotannis
Exspectare sat est: custos es pauperis horti. “
Nunc te marmoreum pro tempore fecimus: at tn,

“ Si fetura gregem suppleverit, aureus esto,

Con. Nerine Galatea, thymo mihi dulcior Hyblae,
Candidior cycnis, hedera formosior alba,
Cum primum pasti repetent praesepia tauri,
Si qua tui Corydonis habet te cura, venito,
ΤΗ. Immo ego Sardoniis videar tibi amarior herbis,
Horridior rusco, proiecta vilior alga,
Si mihi non haec lux toto iam longior anno est.
Ite domum pasti, si quis pudor, ite iuvenci.
Con. Muscosi fontes et somno mollior herba,
Et quae vos rara Viridis tegit arbutus umbra,
Solstitium pecori defendite: iam venit aestas
Torrida, iam lento turgent in palmite gemmae.
ΤΗ. Hic focus et taedae pingues, hic plurimus ignis
Semper, et adsidua postes fuligine nigri.
Hic tantum boreae curamus frigora, quant-um
Aut numerum lupus aut torrentia flumina ripas.
COR. Stant et iuniperi et castaneae hirsutae,
Strata iacent passim sua quaeque sub arbore poma,
Omnia nunc rident3 at si formosus Alexis ⁵
Montibus his abeat, videas et flumina sicca. ’
ΤΗ. Aret ager, vitio moriens sitit ae‘ris herba,
Liber pampineas invidit collibus umbras:
Phyllidis adventu nostrae nemus omne virebit,
Iuppiter et laeto descendet plurimus imbri.
COR Populus Alcidae gratissima, vitis Iaccho,

30

35

40· ·

45 .

‚50

55Ἴ

60

